### Bu Proje Neden Oluşturuldu?

Bu proje, derslerim için hazırladığım bilişsel davranışçı terapi (BDT) notlarını derleyerek herkese açık bir kaynak haline getirme amacıyla doğdu. Amacım, bilgi biriktikçe tüm öğrencilerimiz, ruh sağlığı uzmanları ve bu alana ilgi duyan herkesin kolayca ulaşabileceği, kullanabileceği ve yararlanabileceği bir online kitap oluşturmaktı.

Bu notlar, BDT'nin sadece bir teknikler bütünü olmadığını, aynı zamanda insan deneyimini anlamaya ve iyileştirmeye yönelik derin bir felsefeye dayandığını göstermektedir. Bilginin paylaştıkça çoğalacağına inanıyor, bu kaynağın mesleki gelişime ve öğrenmeye katkı sağlamasını umuyorum.

### İçindekiler:

* **Epiktetos'tan Beck'e Uzanan Köprü:** BDT'nin kökleri, Stoacı filozofların öğretileriyle nasıl birleşiyor?
* **Davranışçılıktan Bilişsel Devrime:** Psikolojideki "kara kutu" anlayışı nasıl aşıldı ve düşüncenin önemi nasıl keşfedildi?
* **BDT Bir Ailedir:** BDT'nin, farklı yaklaşımları (ADDT, BT, Şema Terapi, ACT) içeren geniş bir terapi ailesi olduğu.
* **Bilişsel Model (Dört Faktör Modeli):** Duygu, düşünce ve davranış döngüsünü anlamanın temel formülü.
* **Sıcak Bilişler (Hot Thoughts):** Yoğun duygusal sıkıntıya yol açan, değişimin anahtarı olan düşünceler nelerdir?
* **Terapötik İlişki: İşbirlikçi Deneycilik:** Terapist ve danışanın bilimsel bir ekip gibi çalıştığı işbirliğine dayalı bir yaklaşım.
* **Seansların Yapısı:** Odaklı ve verimli bir seansın adımları.
* **"Ev Ödevi" Değil, "Seanslar Arası Pratikler":** Değişimin sadece seans odasında değil, gerçek hayatta da devam etmesi.
* **Bilişsel Yapıların Katmanları:** Otomatik düşüncelerin altında yatan temel ve ara inançlar.
* **Bilişsel Vaka Formülasyonu:** Her danışana özel terapi yol haritası.
* **Yaygın Mitler ve Gerçekler:** BDT hakkındaki yanlış bilinenleri aydınlatmak.
